---
---
Webbplatsdesign
=======================

I rapporten har jag tittat på fem olika webbplatser för advokatbyråer och dokumenterat och analyserat användningen av färger, typsnitt och mest framträdande designprinciper. Genom studien har jag kommit fram till vilka trender som är aktuella för denna bransch för tillfället.


Urval
-----------------------

Urvalet skedde genom att titta på vilka som var nominerade till Årets Advokatbyrå, eftersom jag antog att dessa skulle vara etablerade och kända byråer. Av dessa har jag slumpvist valt ut följande fem:

- [Mannheimer Swartling](https://www.mannheimerswartling.se/)
- [Wistrand](https://www.wistrand.se/)
- [Zettergren & Lagercrantz](https://www.advokatzz.se/)  
- [Morris Law](https://www.morrislaw.se/)
- [Crusner](https://www.crusner.se/)


Metod
-----------------------

För varje webbplats har jag tittat på och analyserat startsidan samt minst fyra undersidor för att vara säker på att jag täcker in en eventuella variationer. De frågor som jag fokuserade på var:

- Vilken typ av färgschema som har använts
- Om och vilken accentfärg som har använts och i sådana fall var
- Val av typsnitt för rubriker och brödtext
- Analys av färgval och typsnitt både utifrån mina egna upplevelser samt med stöd av litteraturen
- Framträdande designprinciper och hur de används

Som definition för designprinciper användes artikeln Design Elements and Principles [9] och för att analysera färger boken The Principles of Beautiful Web Design [10].

Jag använde en Chrome Extension, [Full Page Screen Capture](https://mrcoles.com/full-page-screen-capture-chrome-extension/), för att ta en snapshot av webbplatsen. Jag använde även [Chrome DevTools](https://developers.google.com/web/tools/chrome-devtools) för att identifiera typsnitt och färger.

Resultat
-----------------------

###Mannheimer Swartling###

####Färgschema####

Mannheimer Swartling använder en akromatisk färgpalett med två olika nyanser av guld/beige som accentfärg. Accentfärgen används i linjer, för att markera vilken sida eller flik som är aktiv, samt i vissa rubriker. Färger används även för att skapa variation, t.ex. genom att växla mellan block med vit bakgrund och beige bakgrund.

<table style="outline: 1px solid #333">
<tr>
<td style="height: 100px; width: 100px; background-color: #fff">
<td style="height: 100px; width: 100px; background-color: #f6f2eb">
<td style="height: 100px; width: 100px; background-color: #a38d5c">
<td style="height: 100px; width: 100px; background-color: #999">
<td style="height: 100px; width: 100px; background-color: #222">
<td style="height: 100px; width: 100px; background-color: #1f1f1f">
</tr>
</table>

####Typsnitt####

Typsnittet som används i rubriker är Adobe Caslon Pro, ett typsnitt med serifer. För brödtext används Lato som är utan serifer.

####Framträdande designprinciper

Mest framträdande är designprinciper som balans, enhetlighet och upprepning. Enhetlighet uppnås bland annat genom att upprepa färger och typsnitt och även en stor del av bilderna harmonierar väl med färgschemat i och med att gråskala används. Enhetlighet och balans uppnås genom en symmetrisk layout. Även om antal kolumner och innehållet i dem varierar är innehållet jämnt fördelat. Accentfärger och linjer används för att ge tonvikt åt viktiga element på sidan. Kontrast finns främst i färger där header och footer är mörka och innehållet har vit bakgrund.

####Bilder####

[FIGURE src="image/rapporter/webbplatsdesign/mannheimerswartling.png" class="center" caption="Mannheimer Swartlings startsida."]




###Wistrand###

####Färgschema####

Det var inte helt självklart hur jag skulle klassa Wistrands färgschema. Vid ett första intryck är färgschemat akromatiskt med en guldgul accentfärg, men vid en närmare koll hittade jag även tre andra färger som dock används väldigt diskret och endast för att markera nyhetskategori på startsidan och nyhetssidan. Faktum är att det tog tid för mig att över huvud taget upptäcka att det förekom andra färger. Om man räknar med alla fyra färger kan man tänka sig att de ingår i ett tetradiskt färgschema, men eftersom gråskalan tillsammans med den guldgula färgen är så dominerande och övriga färger knappt är synliga på deras webb, valde jag att se på det som en akromatisk färgskala, eftersom det är det intrycket man får.

Den guldiga färgen används för en del markerade textrader, t.ex. rubriker eller citat. Den förekommer även i linjer, knappar, hover-effekter och för att markera vilken sida man befinner sig på.

<table style="outline: 1px solid #333">
<tr>
<td style="height: 100px; width: 100px; background-color: #fff">
<td style="height: 100px; width: 100px; background-color: #fafafa">
<td style="height: 100px; width: 100px; background-color: #f2f2ef">
<td style="height: 100px; width: 100px; background-color: #787771">
<td style="height: 100px; width: 100px; background-color: #3e3d38">
<td style="height: 100px; width: 100px; background-color: #cfa554">
</tr>
</table>

<table style="outline: 1px solid #333">
<tr>
<td style="height: 100px; width: 100px; background-color: #cfa554">
<td style="height: 100px; width: 100px; background-color: #cd5627">
<td style="height: 100px; width: 100px; background-color: #30515d">
<td style="height: 100px; width: 100px; background-color: #89a85f">
</tr>
</table>

####Typsnitt####

I huvudsak används serif-typsnittet Publico Bold i både rubriker och brödtext. I huvudmenyn samt ingresser, vissa rubriker, punktlistor etc. förekommer även ett sans serif-typsnitt, Graphic.

####Framträdande designprinciper

Wistrand har en ljus och luftig sida och de designprinciper som är mest framträdande är balans och harmoni. Variation förekommer, bland annat i antal kolumner och innehållet i dem och genom att använda block med subtila färgskillnader, men det finns alltid en balans i hur innehållet är fördelat.

####Bilder####

[FIGURE src="image/rapporter/webbplatsdesign/wistrand.png" class="center" caption="Wistrands startsida."]

[FIGURE src="image/rapporter/webbplatsdesign/wistrand_undersida.png" class="center" caption="Wistrand undersida."]




###Zettergren & Lagercrantz###

####Färgschema####

Zettergren & Lagercrantz webbplats har ett akromatiskt färgschema med en nertonad gråblå accentfärg. Accentfärgen används i linjer, vissa rubriker, som bakgrund i nyhetspuffar, i knappar och andra framträdande element.

<table style="outline: 1px solid #333">
<tr>
<td style="height: 100px; width: 100px; background-color: #fff">
<td style="height: 100px; width: 100px; background-color: #f3f3f3">
<td style="height: 100px; width: 100px; background-color: #eee">
<td style="height: 100px; width: 100px; background-color: #445d70">
<td style="height: 100px; width: 100px; background-color: #333333">
</tr>
</table>

####Typsnitt####

På webbplatsen används genomgående ett och samma sans-serif-typsnitt, Abel. I vissa rubriker och texter används uppercase.

####Framträdande designprinciper

Mest framträdande är variation, vilket uppnås genom att variera bredd och skala på objekten. På startsidan har alla rader olika bredd och höjd och antalet kolumner varierar. Enhetlighet och tonvikt skapas med hjälp av accentfärgen.

####Bilder####

[FIGURE src="image/rapporter/webbplatsdesign/advokatzz.png" class="center" caption="Zettergren & Lagercrantz startsida."]

[FIGURE src="image/rapporter/webbplatsdesign/advokatzz_undersida.png" class="center" caption="Zettergren & Lagercrantz undersida."]


###Morris Law###

####Färgschema####

I grunden har Morris Law ett akromatiskt färgschema med en tydlig accentfärg. Accentfärgen varierar från sida till sida och totalt har jag identifierat tre olika accentfärger. Eftersom färgerna inte förekommer tillsammans med varandra på sidorna har jag valt att tolka det som att det finns tre färgscheman där alla är akromatiska och har varsin accentfärg. Om man tittar på färgerna tillsammans kan man se att de ingår i ett split complementary color scheme.

<table style="outline: 1px solid #333">
<tr>
<td style="height: 100px; width: 100px; background-color: #fff">
<td style="height: 100px; width: 100px; background-color: #fff">
<td style="height: 100px; width: 100px; background-color: #1edc28">
<td style="height: 100px; width: 100px; background-color: #000">
</tr>
</table>

<table style="outline: 1px solid #333">
<tr>
<td style="height: 100px; width: 100px; background-color: #fff">
<td style="height: 100px; width: 100px; background-color: #eee">
<td style="height: 100px; width: 100px; background-color: #ffc332">
<td style="height: 100px; width: 100px; background-color: #000">
</tr>
</table>

<table style="outline: 1px solid #333">
<tr>
<td style="height: 100px; width: 100px; background-color: #fff">
<td style="height: 100px; width: 100px; background-color: #ff8184">
<td style="height: 100px; width: 100px; background-color: #ff4b50">
<td style="height: 100px; width: 100px; background-color: #000">
</tr>
</table>

####Typsnitt####

Morris Law använder två typsnitt utan serifer. För rubriker och brödtext används i regel GT Walsheim, men viss text med typsnittet "Neue Haas Grotesk" förekommer också. De är dock ingen större skillnad mellan typsnitten. I rubriker används ofta lowercase, precis som i företagsnamnet.

####Framträdande designprinciper

Framträdande designprinciper är variation och kontrast. Det uppnås genom att variera accentfärg mellan sidorna och genom att variera färger och skala på respektive sida. Kontrasten mellan rubriker och brödtext är stor vad det gäller skala och färger. Trots detta upplever jag sidan som balanserad och enhetlig vilket beror på att färger återkommer och innehållet är jämnt fördelat på sidan. Även om accentfärgen växlar används den på samma sätt så uttrycket är densamma oavsett vilken sida man befinner sig på. Även bildmaterialet går delvis i samma skala som färgschemat och "flashbilden" på startsidan har t.ex. ett grönt filter. På startsidan växlar man t.ex. mellan gröna block med svart text till höger och svarta block med grön text till vänster.

####Bilder####

[FIGURE src="image/rapporter/webbplatsdesign/morris_law_start.png" class="center" caption="Morris Law startsida."]

[FIGURE src="image/rapporter/webbplatsdesign/morris_law_undersida.png" class="center" caption="Del av en undersida för Morris Law."]



###Crusner###

####Färgschema####

Crusner har ett akromatiskt färgschema och använder en djupt blå färg som accentfärg.

<table style="outline: 1px solid #333">
<tr>
<td style="height: 100px; width: 100px; background-color: #fff">
<td style="height: 100px; width: 100px; background-color: #f2f2f2">
<td style="height: 100px; width: 100px; background-color: #b9b9b9">
<td style="height: 100px; width: 100px; background-color: #00325d">
<td style="height: 100px; width: 100px; background-color: #036">
<td style="height: 100px; width: 100px; background-color: #333">
</tr>
</table>

####Typsnitt####

För rubriker används Vectora Roman och för brödtext Open Sans, båda utan serifer. Menyn och viss annan text, t.ex. företagsnamnet skrivs med uppercase.

####Framträdande designprinciper

Jag upplever Crusners webbplats som balanserad och varierad. Variation finns t.ex. på undersidor där olika block har olika bakgrundsfärg och textfärg, eller genom att växla mellan antal kolumner. Innehållet är dock jämnt fördelat vilket skapar en känsla av balans och symmetri. Enhetlighet skapas genom återkommande färger och genom att använda former, t.ex. runda bilder.

####Bilder####

[FIGURE src="image/rapporter/webbplatsdesign/crusner_start.png" class="center" caption="Crusner startsida"]

[FIGURE src="image/rapporter/webbplatsdesign/crusner_under.png" class="center" caption="Crusner undersida"]


Analys
-----------------------

###Färgschema###

Samtliga advokatbyråer använder ett akromatiskt färgschema. Troligtvis beror det på att det ger ett lugnt och seriöst intryck, vilket kan vara viktigt i branschen. Svart är en färg som kan signalera makt, elegans och styrka, vilket passar en advokatfirma väl.

Alla webbplatser använder även accentfärger och de vanligaste är en guldaktig färg, som används av Mannheimer Swartling och Wistrand, samt blå, som används av Zettergren & Lagercrantz och Crusner. Min tolkning är att den guldiga färgen signalerar exklusivitet, rikedom och kanske även tradition. Guld förknippas med att vara nummer ett så det kan även tänkas signalera att man är framstående inom sitt yrke. Blå är en färg som ofta förknippas med intelligens och stabilitet och känns också som en passande färg för advokatbranschen. Accentfärgen används i regel i linjer, rubriker, bakgrunder, knappar och för att markera vilken sida som är aktiv.

Något som sticker ut i undersökningen är helt klart Morris Law. När man går in på deras webbplats möts man av en nästintill neongrön sida med väldigt markerade texter och typsnitt och dessutom används lowercase ganska frekvent. På sin startsida marknadsför sig Morris Law som "Sveriges modernaste advokatbyrå" med skrivelser som "I en bransch blytung av traditioner väljer vi vår egen väg.". Det är tydligt att Morris Law är medveten om traditionerna i yrket, även vad det gäller webbplatsdesign, och har valt att gå en annan väg vad det gäller val av färger, typsnitt och andra designelement och -principer. Genom att bryta mot reglerna synliggör de samtidigt dem.

###Typsnitt###

Majoriteten av webbplatserna använder serif-typsnitt, även om vissa inslag av serifer även förekommer. Att de har valt att göra så beror troligtvis på att serifer är det klassiska typsnittet och utstrålar tradition och stabilitet. Även en del av typsnitten utan serifer upplevs seriösa, som t.ex. Zettergren & Lagercrantz, som använder ett typsnitt med höga och raka tecken.

Även här är Morris Law en utstickare som endast använder serif-typsnitt och dessutom väldigt feta sådana och ibland med inslag av lowercase i t.ex. rubriker. Med tanke på att Morris Law vill framstå som moderna känns valet rimligt och inslaget av lowercase ger även sidan ett ledigare uttryck.

###Framträdande designprinciper
De mest förekommande designprinciperna är balans, enhetlighet och variation. Jag gör tolkningen att balans är viktigt för att man ska framstå som stabil och seriös, vilket är viktigt i advokatbranschen. För att uttrycket inte ska bli för stelt används variation, men det görs ofta på ett balanserat och symmetriskt sätt.

###Slutsats###

Det finns olika vägar att gå. Vill man framstå som en pålitlig advokatfirma med en lång tradition och erfarenhet är ett akromatiskt färgschema med en accentfärg, förslagsvis någon som signalerar exklusivitet eller stabilitet såsom guld eller blått, en säker väg att gå. Ett klassiskt typsnitt med serifer fungerar väl i dessa teman. Vill man däremot utmana bilden av vad en advokatbyrå ska vara och framstå som mer modern och nyskapande, kan man välja att göra tvärtom och t.ex. använda knalliga färger eller mer markerade typsnitt. En insikt här är att man måste vara medveten om vilka trenderna och traditionerna är för att effektivt kunna bryta mot dem. Vilken väg man väljer beror på vad kunden har för mål och vilken bild de vill förmedla utåt. Oavsett om man väljer en traditionell eller mer nyskapande design är dock balans och enhetlighet viktigt, eftersom det skapar en känsla av stabilitet, tydlighet och av att ha koll på läget, vilket är grundläggande i en bransch där förtroende är viktigt.

Referenser och hjälpmedel
-----------------------

[1] [Årets Advokatbyrå](https://www.aretsadvokatbyra.se/de-ar-nominerade-till-arets-advokatbyra-2019/)

[2] [Zettergren & Lagercrantz](https://www.advokatzz.se/)  

[3] [Mannheimer Swartling](https://www.mannheimerswartling.se/)

[4] [Wistrand](https://www.advokatzz.se/)

[5] [Morris Law](https://www.morrislaw.se/)

[6] [Crusner](https://www.crusner.se/)

[7] [Full Page Screen Capture](https://mrcoles.com/full-page-screen-capture-chrome-extension/)

[8] [Chrome DevTools](https://developers.google.com/web/tools/chrome-devtools)

[9] [Design Elements and Principles](https://www.canva.com/learn/design-elements-principles/)

[10] Jason Beaird & James George. *The Principles of Beautiful Web Design*. 3 uppl. SitePoint, 2014, Chapter 2, Color. E-bok.

Övrigt
-----------------------

Rapporten har skrivits av Heidi Patja.
