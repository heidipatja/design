---
---
Designprinciper
=======================

I rapporten beskrivs de designprinciper som har använts i temat *06_designprinciper*. Som grund har jag använt temat som jag har arbetat med kmom01-kmom05 för att se om det finns små justeringar som kan lyfta temat ytterligare.

[Byt till temat 06_designprinciper](http://www.student.bth.se/~hepa19/dbwebb-kurser/design/me/redovisa/htdocs/rapport/designelement?style=06_designprinciper)


Definitioner
--------------
Som definition för *designprinciper* har jag använt artikeln [Design Elements & Principles](https://www.canva.com/learn/design-elements-principles/). De principer jag har valt att jobba med i detta tema är:

- grid
- rörelse
- randomness
- linjer och inramning
- djup
- typografi


Designelement
-----------------------

###Grid###

Ett vertikalt och horisontellt grid, tillsammans med det magiska talet 24, har används för att placera ut element på sidan. Resultatet är ett balanserat och harmoniskt tema. Med detta som grund har jag jobbat med andra designprinciper för att tillföra lite mer liv till designen och så att den inte upplevs för statisk..

###Rörelse###

Designprincipen rörelse syftar till att skapa mer liv i designen. Jag gjorde en ny figure-klass som jag satte på ett par bilder, t.ex. på [startsidan](http://www.student.bth.se/~hepa19/dbwebb-kurser/design/me/redovisa/htdocs/). Bilder som har den nya klassen får ett polaroidliknande utseende och om klassen förekommer tillsammans med klassen right eller left roteras bilden 2 grader åt höger respektive vänster. Även typsnittet för bildtexten har lite mer rörelse i sig eftersom det är handskrivet och lite slarvigt. Vid hover har jag använt en flash-effekt med transparens som jag lånade från [CSS image hover effects](https://codepen.io/nxworld/pen/ZYNOBZ), men jag gjorde den lite mjukare genom att öka på animeringstiden och minska på kontrasterna mellan hovrad bild och standardbild.

Navbar och sidebar har en effekt som med en kort transition ritar ut en linje vid hover.

###Randomness###

För att det inte skulle kännas alltför stelt och inrutat med griden och alla linjer har jag tillfört en liten dos av randomness. Genom att sätta en rotation på vissa utvalda bildobjekt skapas en intressant effekt som gör att designen känns mer levande. Även typsnittet som används i header och i polaroidbilderna adderar lite randomness.

###Djup###

Jag har tillfört djup genom att sätta en diskret box-shadow på vissa bilder, samtliga sidebars samt under flashbilden och ovanför footern. Det ger effekten av att vissa element svävar ovanpå varandra. Regionerna mellan flashbilden och footer har fått en textur som jag har dämpat genom att sätta en bakgrundsfärg med opacitet 0.95 ovanpå. Det är subtilt, men bakgrunden har nu mer organisk och pappersliknande textur, precis som flashbilden.

###Inramning###

Genom att rama in bilder på olika sätt blir de mer framträdande. Vissa bilder har fått en outline (t.ex. bloggen), medan bilden på startsidan har ett polaroidliknande utseende med en ram runt. Även box-shadow används för att rama in vissa element på sidan, liksom linjer. T.ex. har bylinen fått en streckad ram.


###Typografi###

För att få designen mer levande används ett handskrivet typsnitt sporadiskt, nämligen i header och på polaroidbilderna. I övrigt används typsnitt utan serifer för att skapa en tydlig och lättläst sida.


Referenser
-----------------------

[1] [Design Elements & Principles](https://www.canva.com/learn/design-elements-principles/)

[2] [CSS image hover effects](https://codepen.io/nxworld/pen/ZYNOBZ)


Övrigt
-----------------------

Rapporten har skrivits av Heidi Patja.
