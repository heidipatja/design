---
views:
    byline:
        region: main
        template: anax/v2/block/default
        sort: 2
        data:
            meta:
                type: single
                route: block/byline
---
Kmom10
=========================

## Uppdrag 1: Analys aktuell webbplatsdesign

Uppdraget gick ut på att göra en analys av aktuell webbplatsdesign. Jag valde att undersöka webbplatser för fem advokatbyråer och analysera val av färger, typsnitt och mest framträdande designprinciper. Min slutsats är att det finns olika vägar att gå. Vill man framstå som en pålitlig advokatfirma med en lång tradition och erfarenhet är ett akromatiskt färgschema med en accentfärg, förslagsvis någon som signalerar exklusivitet eller stabilitet såsom guld eller blått, en säker väg att gå. Ett klassiskt typsnitt med serifer fungerar väl i dessa teman. Vill man däremot utmana bilden av vad en advokatbyrå ska vara och framstå som mer modern och nyskapande, kan man välja att göra tvärtom och t.ex. använda knalliga färger eller mer markerade typsnitt. En insikt här är att man måste vara medveten om vilka trenderna och traditionerna är för att effektivt kunna bryta mot dem. Vilken väg man väljer beror på vad kunden har för mål och vilken bild de vill förmedla utåt. Oavsett om man väljer en traditionell eller mer nyskapande design är dock balans och enhetlighet viktigt, eftersom det signalerar stabilitet och tydlighet, något är viktigt i branschen.

[Till rapporten](http://www.student.bth.se/~hepa19/dbwebb-kurser/design/me/redovisa/htdocs/rapport/webbplatsdesign)

## Uppdrag 2: Analys valfri (responsivitet och bilder)

Uppdraget gick ut på att göra en analys inom design och webbplatser. Jag valde att undersöka hur man kan jobba med bilders responsivitet. Jag tittade på bröllopsfotografers webbplatser eftersom jag antog att dessa skulle ha stort fokus på att visa upp bildmaterial. På varje fotografs sida har jag tittat på tre bilder av olika storlekar för att se hur de beter sig responsivt, hur det sker rent tekniskt och eventuella effekter som det får. Jag tittade på en bild i fullbredd, en med ca 1/2 bredd och en med ca 1/3 bredd på samtliga webbplatser. Min slutsats är att det finns många olika sätt att uppnå responsivitet och vad man ska välja beror på vilken effekt man vill ha. Alla webbplatser använde dock alternativa bildstorlekar.

[Till rapporten](http://www.student.bth.se/~hepa19/dbwebb-kurser/design/me/redovisa/htdocs/rapport/design-och-webbplatser)

## Uppdrag 3: Webbplats för Bew Gorp

Jag kopierade me/redovisa till proj-mappen. Jag hade gjort en del ändringar i ramverket som jag ville ha kvar, t.ex. på texter och labels, samt hade en del grundläggande kod som fungerade att använda oavsett vilket tema jag ville bygga. Däremot rensade jag bort alla gamla teman för att inte känna mig styrd av dem samt byggde upp en ny kodstruktur. Jag ville göra en startsida med tydlig hierarki och valde därför att arbeta med block och varierande antal kolumner på startsidan. Kravet var egentligen att ha en förstasida med minst två kolumner, men jag frågade Mikael på chatten och fick ok på att använda en annan layout om jag använde två kolumner på någon annan sida, vilket jag gör på about-sidan. Jag har även skapat tre inlägg i en blogg, som jag dock döpte om till "Nyheter" eftersom det passade kunden bättre.

Varje sida har en flashregion med bild. Headern har en egen logo och en favicon, som jag hämtat inspiration till från kod (<>-taggarna). Footern innehåller kontaktuppgifter samt länkar till viktiga sidor och sociala medier. Menyn länkar till "om" och bloggen (nyheterna). Jag har skapat egen text som gynnar företagets profil. Målet med webbplatsen är att visa upp företagets tjänster och ta emot kundförfrågningar. Därför har jag lagt en tydlig kontakt-knapp på startsidan (tanken är att den leder till ett formulär), citat från tidigare kunder för att inge förtroende (skulle kunna vidareutvecklas till ett bildspel och länka till undersidor med information om kundcase) samt boxar med tjänster (kan länkas ihop med undersidor med mer information). Jag har även använt ikoner för att signalera vilken teknik kunden har kompetens inom. Tanken är att box-utseendet ska implementeras på kundens alla undersidor. CImage används för att få rätt storlek på bilderna. På sidan about/om finns mer information om kunden.

[Till projektsidan](http://www.student.bth.se/~hepa19/dbwebb-kurser/design/me/proj/redovisa/htdocs/)

[Om kunden](http://www.student.bth.se/~hepa19/dbwebb-kurser/design/me/proj/redovisa/htdocs/om)

[Blogg (nyheter)](http://www.student.bth.se/~hepa19/dbwebb-kurser/design/me/proj/redovisa/htdocs/blogg)

## Uppdrag 4: Tema

Jag har tagit fram ett tema som är anpassat till kunden. BEW Gorp vill vara en självklar och pålitlig samarbetspartner för sina kunder och få dem att känna sig trygga under projektets gång. De vill ha en seriös framtoning, samtidigt som de vill signalera kreativitet och uppfinningsrikedom. Därför har jag satsat på en färgpalett med komplementfärger, där basen består av dämpade blågrå toner och accentfärgen är orange. Typsnitten är moderna utan serifer. Jag ville ha en balans mellan rörelse och variation och balans och enhetlighet. Vgrid och hgrid fungerar och sidorna är responsiva. Temat inklusive färger, logotyp, snapshot, designprinciper och designelement förklaras närmare under sidan "Om".

[Startsidan med standardtema](http://www.student.bth.se/~hepa19/dbwebb-kurser/design/me/proj/redovisa/htdocs/?style=proj)

[Om kunden](http://www.student.bth.se/~hepa19/dbwebb-kurser/design/me/proj/redovisa/htdocs/om)

## Uppdrag 5: Alternativt tema

Jag gjorde ett markant annorlunda tema som är mer minimalistiskt, ljust och och luftigt och ger ett lugnare intryck. Jag ändrade till en akromatisk färgpalett men behöll accentfärgen orange eftersom den ingår i logotypen och är central för kundens varumärke. Orange används för att signalera kreativitet, medan det akromatiska ger ett lugnt intryck. Rakare och högre typsnitt har använts och rubrikerna har uppercase vilket ger ett lugnare intryck. Mer fokus ligger på balans och enhetlighet, men den oranga accentfärgen och rörelsen i bl.a. hover-effekterna ger ändå sidan en viss känsla av liv och kreativitet. Layouten är till viss del annan än i grundtemat, t.ex. har fler element en fast bredd vilket skapar mer enhetlighet. Variation förekommer ändå och headern spänner över hela bredden.

[Startsidan med alternativt tema](http://www.student.bth.se/~hepa19/dbwebb-kurser/design/me/proj/redovisa/htdocs/?style=alternative)


## Uppdrag 6: Förklara strukturen kring temat

Här går jag igenom min struktur av LESS-koden och varför jag har gjorde de val jag har gjort. Jag går även igenom de moduler jag använder och vad de gör. Vidare förklarar jag hur man kan anpassa temat till andra webbplatser. Jag resonerar även allmänt kring LESS som teknik och vilka fördelar det har gentemot vanlig CSS, samt reflekterar över de moduler vi har använt.

[Till dokumentationen](http://www.student.bth.se/~hepa19/dbwebb-kurser/design/me/proj/redovisa/htdocs/dokumentation)

## Om projektet
Projektet gick smärtfritt och tog en dryg vecka, vilket känns rimligt då jag la en del extra tid på speciallösningar. Under de tidigare kursmomenten fanns det inte riktigt tid att skapa anpassat innehåll, vilket påverkade vilken typ av design jag kunde göra, då jag mest hade vanligt textinnehåll att jobba med. Inför projektet ville jag skapa en annan typ av layout och innehåll än tidigare och därför la jag tid på att lägga in ikoner, en knapp, olika boxar och vågformerna på startsidan. Genom det kände jag att jag kunde tillämpa det vi hade lärt oss på ett bättre sätt. Det tog mer tid än väntat att skapa textinnehåll, skriva blogginlägg, leta bilder m.m. Om jag hade fått välja hade jag nog bara gjort en analysuppgift, och istället gjort en till design för en annan kund. Eventuellt hade det varit bra att få bilder och text levererat, som i htmlphp-kursen, så att man kunde koncentrera sig på designbitarna, men å andra sidan gav det lite frihet och andra möjligheter att få välja själv. Det som kändes svårast var faktiskt den andra analysuppgiften, eftersom jag krånglade till det lite genom att titta på reponsivitet och bilder, men i slutändan var det väldigt lärorikt. Sammanfattningsvis tyckte jag att projektet var roligt att genomföra och det fanns en stark koppling till det vi gått igenom under kursen, vilket är positivt.

## Om kursen
Om jag ska vara ärlig var det en ganska frustrerande resa, men i slutändan har jag lärt mig det jag skulle och fått en bättre förståelse för hur man använder färger, typsnitt, designelement och designprinciper för att skapa en fungerande design. Jag uppskattade analysuppgifterna, som gav mig referensramar och inspiration. Det hade varit svårt att få ett grepp om t.ex. laddningstider om man inte hade gått utanför sin egen sida. Jag använder mest chatten och där får man alltid snabba och bra svar både från lärare och andra studenter. Kursboken var intressant och lätt att följa, men övriga artiklar var ibland lite repetitiva så det skulle nog gå att sålla lite. Frustrationen berodde på att jag upplevde en del uppgifter som otydliga. Instruktioner som "titta översiktligt på" eller "lägg till begränsat med style" gjorde det svårt att veta vad jag skulle fokusera på och hur mycket som skulle göras. Om man råkade "fixa för mycket" ledde det mest till onödigt krångel i nästa kursmoment. Det var också stort fokus på att följa manualer och videoserier och importera färdiga moduler, vilket gjorde att inlärningen tog längre tid för mig, eftersom jag lär mig bäst genom att bygga ihop saker själv. Däremot lärde jag mig mycket på att skapa olika typer av teman, vilket också var det roligaste under kursen (förutom projektet). Ett intressant ämne och en kurs som har gett mig värdefulla kunskaper och gjort att jag utvecklats mycket inom design, men en ganska frustrerande resa för att nå dit. Därför ger jag kursen 7/10.
