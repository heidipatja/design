---
views:
    byline:
        region: main
        template: anax/v2/block/default
        sort: 2
        data:
            meta:
                type: single
                route: block/byline
---
Kmom05
=========================

Det var otroligt lärorikt att titta på laddningstider och fundera på hur man kan få ner dem. Jag tycker att analysuppgifterna är ett jättebra komplement till det praktiska arbetet vi gör med våra egna me-sidor eftersom man skapar sig lite referensramar och får ny inspiration. Den viktigaste slutsatsen blev att bilder är en vanlig orsak till att sidor laddar långsammare, men att det finns knep för att komma runt det, t.ex. genom att använda rätt bildformat, anpassa bildstorleken till skärmstorlek och upplösning samt att även ordningen i vilken saker laddas in kan påverka.

Initialt var jag inte superförtjust i Cimage. Jag är van vid bildbehandlingsprogram som t.ex. Photoshop, PaintShop Pro eller Affinity Photo, så för mig skulle det ha gått otroligt mycket snabbare att använda ett program. Jag är ganska petig så det var svårt att få crop att hamna på rätt ställe eller en färgton att se korrekt ut, så det hade varit enklare att bara dra i ett par reglage och se resultatet live istället för att höfta fram siffror. Med det sagt blev jag förstås bättre på att använda Cimage ju fler blogginlägg jag gjorde och hittar man grundinställningar som funkar för att ge bilderna en enhetlig uppsyn är det säkert tidsbesparande om man har en större webbplats. Dessutom kan jag tänka mig att det är smidigt för personer som inte är vana vid bildbehandlingsprogram. Jag använde mest contrast, sharpness och milda varianter av colorize eftersom jag jobbade med naturbilder där det var viktigt att framhäva färgerna, men inte så mycket att det såg onaturligt ut.

Det som var väldigt smidigt med @desinax/figure var att bildstorleken anpassades automatiskt efter sidans storlek och att vi fick en del responsivitet och färdigdefinierade klasser på köpet. Det var även enkelt att ange proportioner eller mått. Jag ville försöka hålla bilderna lite enhetliga så jag använde aspect-ratio och samma höjder och bredder mycket. Summa summarum fungerade det fint för att se till att bilderna fick rätt kvalitet, storlek och placering och laddningstiderna hölls nere. Standarden q=60 var lite lågt för vissa större bilder så jag drog upp den i enstaka fall.

För mig är bilder jätteviktigt och kan verkligen lyfta eller sänka en webbplats. Det är ett enkelt sätt att ge lite känsla åt en webbplats och kan få en texttung sida att kännas mindre maffig genom att ge ögonen lite andra saker att vila på emellanåt. Det kan också ge en snabb indikation på vad en sida handlar om och göra så att man minns den bättre. Jag var redan tidigare medveten om att laddningstider är viktigt, men nu har jag fått mer konkreta tips på hur man kan jobba aktivt med det, så det blir min TIL. Jag kan också resonera mer kring balansen mellan t.ex. bildkvalitet och laddningstider.

Jag gjorde extrauppgiften och la en gemensam flashbild på bloggsidorna. Dessutom la jag en bannerliknande bild överst i blogginlägget, så den fungerar lite som en flashbild för varje inlägg och syns även på översiktssidan med alla inlägg, vilket ger ett trevligt och inbjudande intryck. Jag har dessutom snurrat runt i Anax views och översatt diverse labels så att bloggen nu är på svenska.
