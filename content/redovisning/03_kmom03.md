---
views:
    byline:
        region: main
        template: anax/v2/block/default
        sort: 2
        data:
            meta:
                type: single
                route: block/byline
---
Kmom03
=========================

För att det skulle bli enkelt att följa videoserien la jag koden där Mikael la den, även om den inte passade in i min struktur. Det blev rörigt att försöka reda ut det efteråt, men nu ligger gridkoden i en modul och det som blev kvar av layout-modulen för kmom02 när margins etc. hade rensats bort ligger i en annan. Mycket av det som låg i base-filen ersattes av typografi-modulerna. Jag gillar tanken på LESS och moduler, men det är rörigt när det läggs till nya saker, särskilt det överlappar med kod som man själv har skrivit. Vad som är en optimal uppdelning är ännu inte uppenbart. Det kanske är bättre i längden att lägga varje region i en egen modul, men när jag jobbade med griden tyckte jag att det gav en bättre överblick att ha allt det samlat i en fil och detaljerna i en annan.

Eftersom jag är typen som blir galen när saker inte ligger i linje gillar jag konceptet med hortisontella och vertikala grid, eftersom det ger ett stöd i arbetet med att placera ut element. Tidigare har jag pillat rätt mycket med margins och paddings men sådant kunde nu rensas bort. Skönt! Veckans TIL.

Samtidigt känner jag mig ibland som en fånge i gridet och har tappat en del flexibilitet. I headern har jag t.ex. pushat in menyn ett snäpp så att den ska ligga i linje, men egentligen hade det nog sett bättre ut med en marginal på t.ex. 1-2 magic number. Att använda grid med möjligheten att göra enstaka undantag vore kanske optimalt.

Den gamla responsiva koden hade jag ingen större nytta av, men eftersom jag redan hade funderat ut hur sidan skulle bete sig kunde jag omvandla det till kolumntänket relativt snabbt. Resultatet blev bättre än innan och utrymmet är mer jämnt fördelat. När skärmen blir mindre pushar jag in innehållet så att det uppstår marginaler och om det finns flera element bredvid varann droppas element i ett steg (t.ex. footer) eller två steg (t.ex. testsidan) så att de till slut hamnar under varandra.

Jag importerade nya typsnitt från Google Fonts och skapade font-familjer till dem. Jag ville ha något som kändes modernt och passade ihop med övriga designen. Valet föll på Open Sans som är tydlig och läsbar, bland annat för att den har en hög x-height och stora vita utrymmen så att det t.ex. är lätt att skilja på bokstäverna "o" och "c". För rubriker använde jag Raleway, som verkar vara skapad för användning i rubriker. Typsnitten passar ihop utan att vara för lika så det finns lite dynamik. Raleway fanns listad under fonter som ofta paras ihop med Open Sans och det kändes också bra att luta sig mot det, utöver min egen känsla av att det "ser bra ut".
