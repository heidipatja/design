---
views:
    byline:
        region: main
        template: anax/v2/block/default
        sort: 2
        data:
            meta:
                type: single
                route: block/byline
---
Kmom02
=========================

Jag var lite förvirrad över detta kursmoment. Eftersom jag redan hade gjort grundläggande styling under kmom01 tog kraven väldigt kort tid att genomföra och de flesta läsanvisningar löd bara "titta översiktligt på xyz" utan konkreta uppgifter så jag visste inte riktigt var jag skulle börja. Jag använde det mesta av tiden till att fixa sådant som påverkades av att vi importerade de nya modulerna samt göra min kod mer LESS.

LESS verkar täcka upp flera av de saker jag saknade under htmlphp-kursen när CSS-koden började växa, t.ex. möjligheterna att använda variabler och nästla kod, så min TIL får bli insikten att det finns sådana möjligheter med CSS också. Jag implementerade variabler, som var användbart för återkommande saker som t.ex. färger. Jag testade även mixins och la t.ex. in det för fontstorlekar, med default för vanliga p- och a-taggar och parametrar för övriga. I layoutfilen använde jag nästlad kod och parent selectors mycket och det gjorde att det blev mycket enklare att se vilken kod som hörde ihop och hur kod byggde på varann. Base-filen består nu nästan bara av less-kod, medan layout är mer av en blandning, eftersom den innehåller mer unik kod. Möjligen kommer jag vilja dela upp koden i ytterligare moduler framöver.

Fördelen med LESS är att koden blir mer DRY och det blir lättare att göra ändringar och se vilka kodblock som hänger ihop. Nackdelen är att man måste kompilera och även om det inte tar särskilt lång tid med t.ex. make är det ändå ett extra steg som måste göras ofta. Lite jobbigt, men fördelarna överväger än så länge. Jag har inte använt byggverktyg tidigare, så jag kan inte säga så mycket mer om make än att det gick smärtfritt att komma igång (har Mac så det var redan installerat), fungerar för att skapa teman och att det säkerligen sparar tid eftersom man kan köra en massa saker genom enkla kommandon.

Grundplanen med mitt tema var att göra det enkelt och rent, så basen går i toner av vitt, grått och svart. Jag ville samtidigt att sidan skulle kännas kreativ och inspirerande så för att pigga upp den har jag använt färggranna flash-bilder på pennor, som jag tyckte passade en kurs där vi designar och "skriver" kod, men båda flashbilder har fortfarande grå element som passar ihop med övriga färgschemat. Under kmom02 förbättrade jag mest strukturen så förhoppningsvis blir det enklare att göra modifikationer i följande kursmoment. Sidan är i stort sett responsiv även om inte allt funkar perfekt än (har t.ex. inte rört stylechooser).
