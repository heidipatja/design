---
title: "Me-sida i kursen design"
views:
    byline:
        region: main
        template: anax/v2/block/default
        sort: 2
        data:
            meta:
                type: single
                route: block/byline

---
Me-sida i kursen design
=========================

[FIGURE src="image/heidi-patja.jpg?w=500" class="right w50 border" caption="Heidi i New York"]

Jag heter Heidi Patja och jag är bosatt i Sundbyberg och följer därmed programmet på distans. Vanligtvis jobbar jag heltid på KTH Biblioteket i Stockholm, men just nu är jag tjänstledig på 80% för att lära mig roliga saker som t.ex. JavaScript och Design. Jag gillar problemlösning och har även ett visst estetiskt intresse, så programmering i kombination med vissa designinslag passar mig perfekt. Det ska bli jättekul att utvecklas inom båda delar.

Jag är utbildad bibliotekarie, men har jobbat med diverse webbrelaterade saker i många år. I min nuvarande tjänst ingår det att utveckla bibliotekets webbtjänster, men eftersom jag inte har kunnat några programmeringsspråk har min roll främst varit att ta fram skisser och specifikationer som därefter har implementerats av vår utvecklare. Eftersom jag lider av "kan själv"-syndromet har jag länge tänkt att det skulle vara kul att kunna fixa allt det där själv... och därför hamnade jag till slut på den här utbildningen.

På min fritid gillar jag att vara aktiv och du kan ofta hitta mig längs olika vandringsleder eller susandes fram på min långfärdscykel. Mina favoritresmål just nu är Island, Norge och de svenska fjällen. Resorna kombinerar jag gärna med fotografering. Jag tycker också att det är viktigt att ligga i soffan och göra ingenting, vilket har lett till att jag följer alldeles för många tv-serier på HBO och Netflix. När jag var yngre målade jag mycket, men tyvärr räcker inte tiden riktigt till numera, så det har blivit vilande. När jag umgås med mina vänner blir det mycket brädspel och en del biofilmer.
